---
layout: post
title:  Vrásky příběhů
author: Kristýna
date: 2022-02-16 11:45:00 +0000
excerpt: Letí šál pozpátku...

---

>Letí šál pozpátku na vlnách smutných motýlů.  
>Kdyby šlo tak rozsvítit komnatu i bez klíče,  
>ten odnesl si horal plačící pro svět z minulosti.  
>Vždyť ani zamotaný klíč, pro mihotavé noty lesa,  
>starostí oči nezamhouřil léta.  

>Však v důvěře v jemnost vichřice, ve hřejivou duši plískanic,  
>v návrat chladivého šálu za útulností svíčky světa,  
>kdo kráčí v kraji barvy tvých třpytivých očí?  
>Za zpěvu zvířat, šepotu ptáků, chápajících lidskou řeč, ač tajně,  
>za tichosti neskromného polibku dávného strachu a budoucí radosti,  
>spěchajících bez mincí, bez nároků na uznání,  
>jen pro dobu těšení se na tvoji přetékající paletu úsměvů.  

>Vyprávělo mi ptačí děvče o těchto časech budoucích,  
>četlo mi také o příbězích stromů z dob minulých.  
>Za toho šepotu kreslím gesta příběhů do skicáku,  
>vybarvuji je opatrně, aby nestyděla se a usmála se jen zlehka,  
>jako když tancují vrásky na kmenu lidského rodokmenu.  
