---
title: O projektu
layout: post
permalink: /o_projektu/
---

## Kreslíme v dešti

> Vítejte pocestné dobrým srdcem,  
> malujte okolní krajinu duší,  
> myslete na minulost i budoucnost s nadějí,  
> Vy, jež časem i v nevlídném dešti putujete.
 
Cílem této stránky je literárně a výtvarně představit svět duševních onemocnění české široké veřejnosti. Umožněme i ostatním nahlédnout do světa uměleckých děl plného fantazie, která okouzluje náš svět.

## Vážení pocestní,

vítám Vás na kreslené a popsané stránce plné dešťových bouří, ale i pavučinek s kapkami rosy z těch nejzajímavějších příběhů.
Poetické pavučinky budou Vám příležitostí pro seznámení nejen s básníky, spisovateli, kreslíři, malíři či fotografy, ale především s nevšedními osobami a talenty.
Pojďte s námi jedinečnou cestou plnou obrázků, fotografií, povídek, pohádek a básní, cestou klikatou, na níž seznámeni budete s duševními patáliemi poutníků, jimž do cesty plné těžkostí a zotavení naskytla se také vděčnost.

Přijměte prosím výzvu, Vy, kdo svá destigmatizačí i nedestigmatizační literární a výtvarná díla sdíleti plánujete, a zašlete je na e-mailovou adresu {{ 'kreslime' | mailObfuscate }}. Podílejte se tak s námi na destigmatizaci! Zapojit se mohou lidé se zkušeností s duševním onemocněním nebo i jejich příbuzní a známí, jimž nemoc ovlivnila život. Více informací pro sdílení získejte na e-mailové adrese {{ 'info' | mailObfuscate }}.

V rámci tohoto webu jsou zveřejněna pouze křestní jména autorů děl (v případě jejich e-mailového souhlasu se zveřejněním). E-mailové adresy jsou použity jen pro nutnou komunikaci týkající se dobrovolného publikování děl, nikoli pro zasílání newsletterů. V případě zaslání příliš citlivých údajů v dílech, tento daný obsah nebude zveřejněn a bude po schválení jeho autorem individuálně upraven nebo smazán. Zásadou projektu je empatický a bezpečný přístup k uměleckým dílům. Děkujeme za pochopení.

## O zkušenostech autorky dobrovolnického projektu

Dá se říct, že jsem vděčna za zkušenost s duševním onemocněním, konkrétně se slyšinami, převážně pozitivními, které přinesly nejen náročné chvíle, ale také mnoho obohacujících zkušeností a uvědomění si toho podstatného. Dodnes jsou hlasy mými parťáky, jež mě podporují v nasměrování životního stylu. 

Přála bych si, aby společnost byla více informována o psychiatrických onemocněních, a byla tak případně připravena pomoci nejen sobě, ale i svým blízkým, známým a kolegům. V oborech psychiatrie, psychologie a psychoterapie vidím vědy budoucnosti, které lze pojmout nadčasově, moderně a hravě (například umělecky). Z vlastní zkušenosti vím, že základem pro proces zotavení je zdravé sebevědomí. Važte si proto i maličkostí všedního dne a rozvíjejte své záliby.

#### Cílem tohoto projektu je nejen vzdělávání a destigmatizace, ale hlavně umělecký zážitek.

Psalo, nepsalo se, kreslilo, nekreslilo se...

