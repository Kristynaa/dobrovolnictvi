---
title: O projektu
layout: post
permalink: /o_projektu/
---

## Malujme duší

> Vítejte pocestné dobrým srdcem,  
> malujte okolní krajinu duší,  
> myslete na minulost i budoucnost s nadějí,  
> Vy, jež časem i v nevlídném dešti putujete._
 
Cílem této stránky je literárně a výtvarně představit svět duševních onemocnění české široké veřejnosti. Umožněme i ostatním nahlédnout do světa plného fantazie, který okouzluje náš svět.

## Vážení pocestní,

vítám Vás na kreslené a popsané stránce, lejstru plném sněhových bouří a závějí, ale i lehce zasněžených pavučinek z těch nejzajímavějších příběhů.
Poetické pavučinky budou Vám příležitostí pro seznámení nejen s básníky, spisovateli, kreslíři, malíři či fotografy, ale především s nevšedními osobami a talenty.
Pojďte s námi jedinečnou cestou plnou obrázků, fotografií, povídek, pohádek a básní, cestou klikatou, na níž seznámeni budete s duševními patáliemi poutníků, jimž do cesty plné těžkostí a zotavení naskytla se také vděčnost.

Přijměte prosím výzvu, Vy, kdo svůj příběh zotavení či svá další (destigmatizačí i nedestigmatizační) literární a výtvarná díla sdíleti plánujete, a zašlete svá umělecká díla na e-mailové adresy {{ 'pisme' | mailObfuscate }} nebo {{ 'malujme' | mailObfuscate }}. Podílejte se tak s námi na destigmatizaci! Zapojit se mohou lidé se zkušeností s duševním onemocněním nebo i jejich příbuzní a známí, jimž nemoc ovlivnila život. Více informací pro sdílení získejte na e-mailové adrese {{ 'info' | mailObfuscate }}.

## Představení autorky dobrovolnického projektu

Jmenuji se Kristýna a ve volném čase píši, kreslím a maluji. Dá se říct, že jsem vděčna za zkušenost s duševním onemocněním, konkrétně se slyšinami, převážně pozitivními, které přinesly nejen náročné chvíle, ale také mnoho obohacujících zkušeností a uvědomění si toho podstatného. Dodnes jsou hlasy mými parťáky, jež mě podporují v nasměrování životního stylu. 

Přála bych si, aby společnost byla více informována o psychiatrických onemocněních, a byla tak případně připravena pomoci nejen sobě, ale i svým blízkým, známým a kolegům. V oborech psychiatrie, psychologie a psychoterapie vidím vědy budoucnosti, které lze pojmout nadčasově, moderně a hravě (například umělecky). Z vlastní zkušenosti vím, že základem pro proces zotavení je zdravé sebevědomí. Važte si proto i maličkostí všedního dne a rozvíjejte své záliby.

#### Cílem tohoto projektu je nejen vzdělávání a destigmatizace, ale hlavně umělecký zážitek.

Psalo, nepsalo se, malovalo, nemalovalo se…
